---
title:    "GUARDARE OLTRE ✅🏁⭐️"
season:   "01"
number:   "14"
date:     "2021-05-24"
audio:    "/season-01/s01-e14-guardare-oltre.mp3"
length:   "18231536"
duration: "1514"
guid:     "Buzzsprout-8572503"
aliases:  ["/0114"]
slug:     "guardare-oltre"
---
❤️ Offri un caffè: [https://bit.ly/offri-un-caffe](https://bit.ly/offri-un-caffe)

GUARDARE OLTRE ✅🏁⭐️

In questo periodo così intenso per noi pensavo che l’unica cosa di cui ho davvero bisogno è riposare, dormire, dormire e dormire. Nei lunghi viaggi e durante le lunghissime attese nelle sale d’ aspetto in ospedale invece ho capito che quello di cui davvero ho bisogno è imparare a vedere oltre ciò che vedo.

Se c’è un solo pregio che si possa attribuire a me e Francesco, beh di sicuro direi che sappiamo vedere lontano. Quando ad esempio, durante i nostri mille traslochi in varie città europee, ci toccava cercare casa, siamo sempre riusciti a vedere oltre e, con duro lavoro, a rendere quei pochi metri quadrati dei posti bellissimi. Ecco, in questo siamo bravi, sappiamo vedere il bello prima ancora che ci sia.

Quando però, invece che di una casa, si tratta di situazione che ci toccano nel profondo, allora le cose si fanno più difficili e guardare oltre diventa un atto di fede.

Mi ha colpito tanto vedere così tanti bambini con handicap di ogni ordine e genere in ospedale in fila insieme a noi. È difficile stare davanti a situazioni così delicate e complesse oltre che profondamente dolorose. In ugual misura mi ha colpito quanto invece le infermiere, i dottori, le segretarie e pure il barista dell’ospedale erano tutti sorridenti, sempre con la battuta pronta, così allegri con tutti. Ho capito che loro hanno il dono di saper guardare oltre. Quelle persone con il loro lavoro hanno imparato ad andare al cuore delle cose: trasmettere gioia, leggerezza a chi è lì appesantito da una sofferenza.

Io credo che il Signore ci vede sempre così: già aggiustati, già risolti, già perdonati, già guariti, già santi. Eppure noi certe volte siamo dei ruderi. Lui però guarda oltre, guarda il bello che ha seminato in noi e fa il tifo per noi. Lui davvero sa guardare dritto alle cose importanti: donarci l’ Amore vero, gratuito, infinito.

Ecco, questa è la fede: saper guardare oltre ad ogni cosa che la vita ci presenta, saper cogliere il bene e il bello in ogni situazione. Forse più che dormire un’ora in più dovrei chiedere un po’ di fede in più 😅

👾 SPOTIFY: [https://bit.ly/podcast-5p2p-spotify](https://bit.ly/podcast-5p2p-spotify)

🔴 YOUTUBE: [https://www.youtube.com/5pani2pesci](https://www.youtube.com/5pani2pesci)

🎬 INSTAGRAM: [https://instagram.com/5pani2pesci](https://instagram.com/5pani2pesci)

🦄 BLOG: [https://5p2p.it](https://5p2p.it/)

Infine... il libro per risolversi affettivamente! 🏆 TROMBAMICA D’ECCEZIONE: [https://amzn.to/3pElKBb](https://amzn.to/3pElKBb)

#podcast #5pani2pesci #gratefulmonday

[Support the show](https://bit.ly/offri-un-caffe)
                